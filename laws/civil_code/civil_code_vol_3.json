{
  "law_name": "قانون مدنی ایران",
  "part_description": "بخش هفدهم (آخرین بخش): جلد سوم - در ادله اثبات دعوی",
  "article_range": "1257-1335",
  "articles": [
    {
      "article_number": 1257,
      "text": "هر کس مدعی حقی باشد باید آن را اثبات کند و مدعی‌علیه هرگاه در مقام دفاع، مدعی امری شود که محتاج به دلیل باشد، اثبات امر بر عهده اوست."
    },
    {
      "article_number": 1258,
      "text": "دلایل اثبات دعوی از قرار ذیل است: ۱- اقرار. ۲- اسناد کتبی. ۳- شهادت. ۴- امارات. ۵- قسم."
    },
    {
      "article_number": 1259,
      "text": "اقرار، اخبار به حقی است برای غیر بر ضرر خود."
    },
    {
      "article_number": 1260,
      "text": "اقرار واقع می‌شود به هر لفظی که دلالت بر آن نماید."
    },
    {
      "article_number": 1261,
      "text": "اشاره شخص لال که صریحاً حاکی از اقرار باشد، صحیح است."
    },
    {
      "article_number": 1262,
      "text": "اقرارکننده باید بالغ و عاقل و قاصد و مختار باشد. بنابراین اقرار صغیر و مجنون در حال دیوانگی و غیرقاصد و مکره، مؤثر نیست."
    },
    {
      "article_number": 1263,
      "text": "اقرار سفیه در امور مالی، مؤثر نیست."
    },
    {
      "article_number": 1264,
      "text": "اقرار مفلس و ورشکسته نسبت به اموال خود بر ضرر دیان، نافذ نیست."
    },
    {
      "article_number": 1265,
      "text": "اقرار مدعی افلاس و ورشکستگی در امور راجعه به اموال خود، بر ضرر دیان، مسموع نخواهد بود."
    },
    {
      "article_number": 1266,
      "text": "در مقرله، اهلیت شرط نیست لیکن بر حسب قانون باید بتواند دارای آنچه که به نفع او اقرار شده است، بشود."
    },
    {
      "article_number": 1267,
      "text": "اقرار به نفع متوفی درباره ورثه او مؤثر خواهد بود."
    },
    {
      "article_number": 1268,
      "text": "اقرار معلق، مؤثر نیست."
    },
    {
      "article_number": 1269,
      "text": "اقرار به امری که عقلاً یا عادتاً ممکن نباشد و یا بر حسب قانون، صحیح نیست، اثری ندارد."
    },
    {
      "article_number": 1270,
      "text": "اقرار برای حمل در صورتی مؤثر است که زنده متولد شود."
    },
    {
      "article_number": 1271,
      "text": "مقرله باید معلوم باشد لیکن اگر طوری اقرار کند که قابل تعیین باشد، کافی است."
    },
    {
      "article_number": 1272,
      "text": "در صحت اقرار، تصدیق مقرله شرط نیست لیکن اگر مفاد اقرار را تکذیب کند، اقرار مزبور در حق او اثری نخواهد داشت."
    },
    {
      "article_number": 1273,
      "text": "اقرار به نسب در صورتی صحیح است که اولاً تحقق نسب، بر حسب عادت و قانون، ممکن باشد، ثانیاً کسی که به نسب او اقرار شده، تصدیق کند مگر در مورد صغیری که اقرار به فرزندی او شده که از او، تصدیق شرط نیست."
    },
    {
      "article_number": 1274,
      "text": "اختلاف مقر و مقرله در سبب اقرار، مانع صحت اقرار نیست."
    },
    {
      "article_number": 1275,
      "text": "هر کس اقرار به حقی برای غیر کند، ملزم به اقرار خود خواهد بود."
    },
    {
      "article_number": 1276,
      "text": "اگر کذب اقرار، نزد حاکم ثابت شود، آن اقرار اثری نخواهد داشت."
    },
    {
      "article_number": 1277,
      "text": "انکار بعد از اقرار، مسموع نیست لیکن اگر مقر، ادعا کند که اقرار او فاسد یا مبنی بر اشتباه یا غلط بوده، شنیده می‌شود و همچنین است در صورتی که برای اقرار خود، عذری ذکر کند که قابل قبول باشد مثل اینکه بگوید اقرار به گرفتن وجه در مقابل سند یا حواله بوده که وصول نشده، لیکن دعاوی مذکوره، مادامی که اثبات نشده، مضر به اقرار نیست."
    },
    {
      "article_number": 1278,
      "text": "اقرار هر کس فقط نسبت به خود آن شخص و قائم‌مقام او نافذ است و در حق دیگری نافذ نیست مگر در موردی که قانون آن را به سود دیگری ملزم کرده باشد."
    },
    {
      "article_number": 1279,
      "text": "اقرار شفاهی واقع در خارج از محکمه را در صورتی می‌توان به شهادت شهود اثبات کرد که اصل دعوی به شهادت شهود، قابل اثبات باشد و یا ادله و قرائنی بر وقوع اقرار، موجود باشد."
    },
    {
      "article_number": 1280,
      "text": "اقرار کتبی در حکم اقرار شفاهی است."
    },
    {
      "article_number": 1281,
      "text": "قید دین در دفتر تجارت به منزله اقرار کتبی است."
    },
    {
      "article_number": 1282,
      "text": "اگر موضوع اقرار در محکمه، مقید به قید یا وصفی باشد، مقرله نمی‌تواند آن را تجزیه کرده، از قسمتی از آن که به نفع او است بر ضرر مقر، استفاده نماید و از قسمت دیگر آن صرف نظر کند."
    },
    {
      "article_number": 1283,
      "text": "اگر اقرار، دارای دو جزء مختلف‌الاثر باشد که ارتباط تامی با یکدیگر داشته باشند مثل اینکه مدعی‌علیه، اقرار به اخذ وجه از مدعی نموده و مدعی رد شود، مطابق ماده ۱۳۴ عمل خواهد شد."
    },
    {
      "article_number": 1284,
      "text": "سند عبارت است از هر نوشته که در مقام دعوی یا دفاع، قابل استناد باشد."
    },
    {
      "article_number": 1285,
      "text": "سند بر دو نوع است: رسمی و عادی."
    },
    {
      "article_number": 1286,
      "text": "سندی که مطابق قوانین به ثبت رسیده، رسمی است و تمام محتویات و امضاهای مندرجه در آن، معتبر خواهد بود مگر اینکه مجعولیت آن سند، ثابت شود."
    },
    {
      "article_number": 1287,
      "text": "اسنادی که در اداره ثبت اسناد و املاک و یا دفاتر اسناد رسمی یا در نزد سایر مأمورین رسمی در حدود صلاحیت آنها و بر طبق مقررات قانونی تنظیم شده باشند، رسمی است."
    },
    {
      "article_number": 1288,
      "text": "مفاد سند در صورتی معتبر است که مخالف قوانین نباشد."
    },
    {
      "article_number": 1289,
      "text": "غیر از اسناد مذکوره در ماده ۱۲۸۷، سایر اسناد، عادی است."
    },
    {
      "article_number": 1290,
      "text": "اسناد رسمی درباره طرفین و وراث و قائم‌مقام آنان معتبر است و اعتبار آنها نسبت به اشخاص ثالث در صورتی است که قانون، تصریح کرده باشد."
    },
    {
      "article_number": 1291,
      "text": "اسناد عادی در دو مورد، اعتبار اسناد رسمی را داشته، درباره طرفین و وراث و قائم‌مقام آنان معتبر است: ۱- اگر طرفی که سند بر علیه او اقامه شده است، صدور آن را از منتسب‌الیه تصدیق نماید. ۲- هرگاه در محکمه ثابت شود که سند مزبور را طرفی که آن را تکذیب یا تردید کرده، فی‌الواقع امضاء یا مهر کرده است."
    },
    {
      "article_number": 1292,
      "text": "در مقابل اسناد رسمی یا اسنادی که اعتبار سند رسمی را دارد، انکار و تردید، مسموع نیست و طرف می‌تواند ادعای جعلیت نسبت به اسناد مزبور کند یا ثابت نماید که اسناد مزبور به جهتی از جهات قانونی از اعتبار افتاده است."
    },
    {
      "article_number": 1293,
      "text": "هرگاه سند به وسیله یکی از مأمورین رسمی تنظیم اسناد، تهیه شده لیکن مأمور، صلاحیت تنظیم آن سند را نداشته و یا رعایت ترتیبات مقرره قانونی را در تنظیم سند نکرده باشد، سند مزبور در صورتی که دارای امضاء یا مهر طرف باشد، عادی است."
    },
    {
      "article_number": 1294,
      "text": "عدم رعایت مقررات راجعه به حق تمبر که به اسناد تعلق می‌گیرد، سند را از رسمیت خارج نمی‌کند."
    },
    {
      "article_number": 1295,
      "text": "محاکم ایران به اسناد تنظیم شده در کشورهای خارجه، همان اعتباری را خواهند داد که آن اسناد مطابق قوانین کشوری که در آنجا تنظیم شده، دارا می‌باشد مشروط بر اینکه: اولاً- اسناد مزبوره به علتی از علل قانونی از اعتبار نیفتاده باشد. ثانیاً- مفاد آنها مخالف با قوانین مربوط به نظم عمومی یا اخلاق حسنه ایران نباشد. ثالثاً- کشوری که اسناد در آنجا تنظیم شده به موجب قوانین خود یا عهود، اسناد تنظیم شده در ایران را نیز معتبر بشناسد. رابعاً- نماینده سیاسی یا قنسولی ایران در کشوری که سند در آنجا تنظیم شده یا نماینده سیاسی و یا قنسولی کشور مزبور در ایران، تصدیق کرده باشد که سند، موافق قوانین محل، تنظیم یافته است."
    },
    {
      "article_number": 1296,
      "text": "هرگاه موافقت اسناد مزبور در ماده قبل با قوانین محل تنظیم خود، به توسط نماینده سیاسی یا قنسولی خارجه در ایران، تصدیق شده باشد، قبول شدن سند در محاکم ایران، متوقف بر این است که وزارت امور خارجه و یا در خارج از مرکز، حکام ایالات و ولایات، امضای نماینده خارجه را تصدیق کرده باشند."
    },
    {
      "article_number": 1297,
      "text": "دفاتر تجارتی در موارد دعوای تاجری بر تاجر دیگر، در صورتی که دعوی از محاسبات و مطالبات تجارتی حاصل شده باشد، دلیل محسوب می‌شود مشروط بر اینکه دفاتر مزبوره مطابق قانون تجارت، تنظیم شده باشند."
    },
    {
      "article_number": 1298,
      "text": "دفتر تاجر در مقابل غیرتاجر، سندیت ندارد فقط ممکن است جزء قرائن و امارات قبول شود لیکن اگر کسی به دفتر تاجر استناد کرد، نمی‌تواند تفکیک کرده، آنچه را که بر نفع اوست قبول و آنچه که بر ضرر اوست رد کند مگر آنکه بی‌اعتباری آنچه را که بر ضرر اوست ثابت کند."
    },
    {
      "article_number": 1299,
      "text": "دفتر تاجر بر نفع خود او در مقابل تاجر دیگر، دلیل نمی‌باشد مگر در موردی که دعوی بر تاجر دیگر از معاملات و مطالبات تجارتی باشد."
    },
    {
      "article_number": 1300,
      "text": "در مواردی که دفتر تاجر بر نفع او سندیت دارد، مندرجات آن بر ضرر او نیز سندیت خواهد داشت و نمی‌توان از آن تفکیک نمود."
    },
    {
      "article_number": 1301,
      "text": "امضائی که در روی نوشته یا سندی باشد بر ضرر امضاءکننده، دلیل است."
    },
    {
      "article_number": 1302,
      "text": "هرگاه در ذیل یا حاشیه یا ظهر سندی که در دست ابرازکننده بوده، مندرجاتی باشد که حکایت از بی‌اعتباری یا از بین رفتن تمام یا قسمتی از مفاد آن سند نماید، مندرجات مزبوره، معتبر محسوب است اگرچه تاریخ و امضاء نداشته و یا به وسیله خط کشیدن و یا نحو دیگر، باطل شده باشد."
    },
    {
      "article_number": 1303,
      "text": "در صورتی که بطلان مندرجات مذکوره در ماده قبل، ممضی به امضاء طرف بوده یا خط خوردگی، آن را باطل کرده و یا ثابت شود که این بطلان، اتفاقی بوده، مندرجات مزبوره، بلااثر خواهد بود."
    },
    {
      "article_number": 1304,
      "text": "هرگاه امضای تعهدی در خود تعهدنامه نشده و در نوشته علیحده شده باشد، آن تعهد بر علیه امضاءکننده، دلیل است در صورتی که در نوشته مصرح باشد که به کدام تعهد یا معامله مربوط است."
    },
    {
      "article_number": 1305,
      "text": "در اسناد رسمی، تاریخ تنظیم، معتبر است حتی بر علیه اشخاص ثالث ولی در اسناد عادی، تاریخ فقط درباره اشخاصی که شرکت در تنظیم آنها داشته و ورثه آنان و کسی که به نفع او وصیت شده، معتبر است."
    },
    {
      "article_number": 1306,
      "text": "(منسوخ)"
    },
    {
      "article_number": 1307,
      "text": "(منسوخ)"
    },
    {
      "article_number": 1308,
      "text": "(منسوخ)"
    },
    {
      "article_number": 1309,
      "text": "در مقابل سند رسمی یا سندی که اعتبار آن در محکمه محرز شده، دعوی که مخالف با مفاد یا مندرجات آن باشد به شهادت، اثبات نمی‌گردد."
    },
    {
      "article_number": 1310,
      "text": "(منسوخ)"
    },
    {
      "article_number": 1311,
      "text": "(منسوخ)"
    },
    {
      "article_number": 1312,
      "text": "احکام مذکور در فوق، در موارد ذیل جاری نخواهد بود: ۱- در مواردی که اقامه شاهد برای تقویت یا تکمیل دلیل باشد مثل اینکه دلیلی بر اصل دعوی موجود بوده ولی مقدار یا مبلغ، مجهول باشد و شهادت برای تعیین مقدار یا مبلغ اقامه گردد. ۲- در مواردی که به واسطه حادثه‌ای، تحصیل سند، ممکن نباشد از قبیل حریق و سیل و زلزله و غرق کشتی که کسی مال خود را به دیگری سپرده و تحصیل سند برای او ممکن نبوده است. ۳- نسبت به کلیه تعهداتی که عادتاً تحصیل سند معمول نمی‌باشد مثل اموالیکه اشخاص در مهمانخانه‌ها و قهوه‌خانه‌ها و کاروانسراها و نمایشگاه‌ها می‌سپارند و مثل حق‌الزحمه اطباء و قابله. ۴- در صورتی که سند به واسطه حوادث غیرمنتظره مفقود یا تلف شده باشد. ۵- در موارد ضمان و امثال آن."
    },
    {
      "article_number": 1313,
      "text": "در شاهد، بلوغ، عقل، عدالت، ایمان و طهارت مولد، شرط است. تبصره ۱- عدالت شاهد باید با یکی از طرق شرعی برای دادگاه احراز شود. تبصره ۲- شهادت کسی که نفع شخصی به صورت عین یا منفعت یا حق در دعوی داشته باشد و نیز شهادت کسانی که تکدی را شغل خود قرار دهند و کسانی که ولگرد باشند، پذیرفته نمی‌شود."
    },

    {
      "article_number": 1314,
      "text": "شهادت اطفالی را که به سن پانزده سال تمام نرسیده‌اند فقط ممکن است برای مزید اطلاع، استماع نمود مگر در مواردی که قانون، شهادت این قبیل اطفال را معتبر شناخته باشد."
    },
    {
      "article_number": 1315,
      "text": "شهادت باید از روی قطع و یقین باشد نه به طور شک و تردید."
    },
    {
      "article_number": 1316,
      "text": "شهادت باید مطابق با دعوی باشد ولی اگر در لفظ، مخالف و در معنی، موافق یا کمتر از ادعا باشد، ضرری ندارد."
    },
    {
      "article_number": 1317,
      "text": "شهادت شهود باید مفاداً متحد باشد. بنابراین اگر شهود به اختلاف شهادت دهند، قابل اثر نخواهد بود مگر در صورتی که از مفاد اظهارات آنها، قدر متیقنی به دست آید."
    },
    {
      "article_number": 1318,
      "text": "اختلاف شهود در خصوصیات امر، اگر موجب اختلاف در موضوع شهادت نباشد، اشکالی ندارد."
    },
    {
      "article_number": 1319,
      "text": "در صورتی که شاهد، از شهادت خود رجوع کند یا معلوم شود بر خلاف واقع شهادت داده است، به شهادت او ترتیب اثر داده نمی‌شود."
    },
    {
      "article_number": 1320,
      "text": "شهادت بر شهادت در صورتی مسموع است که شاهد اصل، وفات یافته یا به واسطه مانع دیگری مثل بیماری یا سفر یا حبس و غیره، نتواند حاضر شود."
    },
    {
      "article_number": 1321,
      "text": "اماره عبارت از اوضاع و احوالی است که به حکم قانون یا در نظر قاضی، دلیل بر امری شناخته می‌شود."
    },
    {
      "article_number": 1322,
      "text": "امارات قانونی، اماراتی است که قانون، آن را دلیل بر امری قرار داده، مثل اماره‌ای که برای مالکیت، وضع شده یا اماراتی که در این قانون از تاریخ صدور سند، ذکر شده است."
    },
    {
      "article_number": 1323,
      "text": "امارات قانونی در کلیه دعاوی، اگرچه از دعاوی باشد که به شهادت شهود قابل اثبات نیست، معتبر است مگر آنکه دلیل بر خلاف آن موجود باشد."
    },
    {
      "article_number": 1324,
      "text": "اماراتی که به نظر قاضی واگذار شده، عبارت است از اوضاع و احوالی در خصوص مورد و در صورتی قابل استناد است که دعوی به شهادت شهود، قابل اثبات باشد یا ادله دیگر را تکمیل کند."
    },
    {
      "article_number": 1325,
      "text": "در دعاوی که به شهادت شهود قابل اثبات است، مدعی می‌تواند حکم به دعوی خود را که مورد انکار مدعی‌علیه است، منوط به قسم او نماید."
    },
    {
      "article_number": 1326,
      "text": "در موارد ماده فوق، مدعی‌علیه نیز می‌تواند در صورتی که مدعی، سقوط دین یا تعهد یا نحو آن باشد، حکم به دعوی را منوط به قسم مدعی کند."
    },
    {
      "article_number": 1327,
      "text": "مدعی یا مدعی‌علیه در مورد دو ماده قبل، در صورتی می‌تواند قسم را به طرف دیگر رد کند که موضوع دعوی، منتسب به شخص آن طرف باشد. بنابراین در دعوی بر صغیر و مجنون، نمی‌توان قسم را بر ولی یا وصی یا قیم رد کرد مگر نسبت به اعمال صادره از خود آنها."
    },
    {
      "article_number": 1328,
      "text": "کسی که قسم متوجه او شده است، در صورتی که نتواند بطلان دعوی طرف را اثبات کند، یا باید قسم یاد نماید یا قسم را به طرف دیگر رد کند و اگر نه قسم یاد کند و نه آن را به طرف دیگر رد نماید، با سوگند مدعی، به حکم حاکم، مدعی‌علیه نسبت به ادعایی که تقاضای قسم برای آن شده است، محکوم می‌گردد."
    },
    {
      "article_number": 1329,
      "text": "قسم به کسی متوجه می‌گردد که اگر اقرار کند، اقرارش نافذ باشد."
    },
    {
      "article_number": 1330,
      "text": "تقاضای قسم، قابل توکیل است و وکیل در دعوی می‌تواند طرف را قسم دهد لیکن قسم یاد کردن، فقط باید به توسط خود طرف به عمل آید."
    },
    {
      "article_number": 1331,
      "text": "قسم، قاطع دعوی است و هیچ‌گونه اظهاری که منافی با قسم باشد از طرف، پذیرفته نخواهد شد."
    },
    {
      "article_number": 1332,
      "text": "قسم فقط نسبت به اشخاصی که طرف دعوی بوده‌اند و قائم‌مقام آنها، مؤثر است."
    },
    {
      "article_number": 1333,
      "text": "در دعوی بر متوفی، در صورتی که اصل حق، ثابت شده و بقاء آن در نظر حاکم، ثابت نباشد، حاکم می‌تواند از مدعی بخواهد که بر بقاء حق خود، قسم یاد کند. در این مورد، کسی که از او مطالبه قسم شده است، نمی‌تواند قسم را به مدعی‌علیه رد کند. حکم این ماده در موردی که مدرک، سند رسمی است، جاری نخواهد بود."
    },
    {
      "article_number": 1334,
      "text": "در مورد ماده ۱۲۸۲، کسی که اقرار کرده است می‌تواند نسبت به آنچه که ادعا می‌کند، از طرف مقابل، تقاضای قسم کند مگر اینکه مدرک دعوی مدعی، سند رسمی یا سندی باشد که اعتبار آن در محکمه محرز شده است."
    },
    {
      "article_number": 1335,
      "text": "توسل به قسم، وقتی ممکن است که دعوای مدنی نزد حاکم به موجب اقرار یا شهادت یا علم قاضی بر مبنای اسناد و امارات، ثابت نشده باشد. در این صورت، مدعی می‌تواند حکم به دعوی خود را که مورد انکار مدعی‌علیه است، منوط به قسم او نماید."
    }
  ]
}
